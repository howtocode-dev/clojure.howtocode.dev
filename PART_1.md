# পর্ব ১ পরিচিতি

আমাদের বইয়ের এই প্রথম পর্বে থাকছে ক্লোজার ল্যাঙ্গুয়েজ পরিচিতি। এই পর্বের বিভিন্ন চ্যাপ্টার আপনার ক্লোজার ভাষা জ্ঞানকে সমৃদ্ধ করার কাজে নিয়োজিত থাকবে। [চ্যাপ্টার ১](#) এ আমরা ক্লোজারের উত্তরাধিকার বিশ্লেষণ করব এবং আলোচনা করব লিস্প ও জাভাকে নিয়ে। তার সাথে আমরা অত্যন্ত উচ্চতা থেকে দেখব ক্লোজারকে। ইংলিশে যাকে বলে ড্রিঙ্কিং ফ্রম দা ফায়ার হোজ। এই চ্যাপ্টার শেষে আপনার মোটামোটি আইডিয়া হবে ক্লোজারের সামর্থ্যের সাথে। এরপর [চ্যাপ্টার ২](#) আপনাকে পরিচয় করাবে লাইনিঙ্গেনের সাথে, যা একটি অত্যন্ত শক্তিশালী একটি টাস্ক ম্যানেজমেন্ট সিস্টেম। এর সাথে সাথে আপনি পরিচিত হবেন লিস্প ও ক্লোজার কমিউনিটিতে ব্যবহৃত কিছু টার্মের সাথে। ক্লোজার সিনট্যাক্সকে শিখার জন্য [চ্যাপ্টার ৩](#) যথেষ্ট। ক্লোজার সিনট্যাক্স যে কত সরল তা আপনি জানতে পারবেন এই চ্যাপ্টার শেষে। যে কোন লিস্পের প্রাণ হল এর ডাটা স্ট্রাকচার ও ফাংশন। আর ক্লোজারের ডাটা স্ট্রাকচার ও ফাংশন থাকবে [চ্যাপ্টার ৪](#) এর মূল আলোচ্য বিষয়। এরই মাঝে হয়ত রেপল হয়ে উঠবে আপনার বেস্ট ফ্রেন্ড। লুপিং, ব্রাঞ্ছিং, রিকারশন, ও কিছু ফাংশনাল প্রোগ্রামিং দিয়ে আমরা আমাদের এই প্রথম পর্ব শেষ করব [চ্যাপ্টার ৫](#) এর মাধ্যমে। আর ততক্ষণে আপনারও অনেকাংশে শেখা হয়ে যাবে অসাধারণ এই ল্যাঙ্গুয়েজটি। আর প্রতিটি চ্যাপ্টার শেষে মজার মজার কেইস স্টাডি তো আছেই। 

আমাদের সামনে রয়েছে চমৎকার একটি জার্নি, যা এলিট শ্রেণির একটি প্রোগ্রামিং ল্যাঙ্গুয়েজের সাথে আপনার বন্ধুত্ব গড়ে তুলবে। তাহলে আপনার টার্মিনাল ও এডিটরকে রেডি হতে বলুন, খুব শীঘ্রই আমরা হতে চলেছি ক্লোজারিয়ান!
